# Epics

**Opvoeren show**

De administratie kan een show en showdetails opvoeren.

**Deelnemer kan online dieren inschrijven**

Een deelnemer kan zich inschrijven voor een show. Hij kan een minimum en maximum aantal dieren opvoeren, wijzigen en verwijderen. Op de inschrijvingen worden validaties uitgevoerd. Welke dieren hij heeft ingeschreven kan hij online raadplegen. De administratie kan deze deelnemer en dieren ook raadplegen, wijzigen en verwijderen. 

**Administratie kan een lijst van deelnemers en dieren inlezen**

De administratie kan een lijst met deelnemers en dieren inlezen. Deze wordt gevalideerd en in de database gezet. De lijst met deelnemers en dieren kunnen geraadpleegd, gewijzigd en verwijderd worden. 

**Automatische klassebepaling dieren**

Als er via online inschrijving of inlezen van een lijst dieren worden aangemeld, dan worden de klasse van de dieren automatisch bepaald aan de hand van de soort, de leeftijdsgroep, het geslacht en de kleur. De klasse moet altijd kloppen, dus bij elke wijziging van de kenmerken moet de klasse herbepaald worden.

**Handmatig showvolgorde bepalen**

De administratie kan de volgorde van de showklassen handmatig bepalen, zodat dieren in de juiste volgorde in de show worden gepresenteerd.

**Startnummers toekennen**

Na sluiting van inschrijving worden aan de hand van de klasse/show volgorde startnummers toegekend aan de dieren. Deze mogen na toekenning niet meer gewijzigd worden.

**Automatische indeling eerste ronde**

Aan de hand van de showvolgorde kunnen er automatisch ringen per klasse worden bepaald voor de eerste ronde. Aan de ringen een minimum en maximum aantal dieren worden toegekend. Zijn er minder dieren in de klasse dan het minimum, dan worden er 2 of meer ringen samengevoegd tot het maximum is bereikt. Zijn er meer dieren, dan wordt een ring gesplits. 

**Handmatig bepalen prijzen en vervolgronden**

Elke ronde kunnen er prijzen worden gewonnen. Er kunnen 1 of meer vervolgronden zijn na ronde 1. Hoeveel ronden dat zijn en welke prijzen door mogen naar de volgende ronde moet handmatig aangegeven kunnen worden. 

**Automatisch aanmaken vervolgronden**

Aan de hand van de bepaling prijzen en vervolgronden moet er tijdens de show automatisch worden bepaald wie er door gaat naar de volgende ronde. Dit moet handmatig aangepast kunnen worden.

**Handmatig wijzigen dieren en ringen**

De administratie moet voor en tijdens de show dieren en ringen handmatig kunnen wijzigen. Ook kan er aangegeven worden dat een dier niet aanwezig is of een dier uitgesloten is van deelname. Als een dier door wijziging in een andere klasse terecht komt, dan moet dit dier verplaatst kunnen worden naar een andere ring of uitgesloten kunnen worden. Deze dieren moeten duidelijk zichtbaar zijn ( twijfelpunt, dit laatste zou ook automatisch kunnen, maar dat moet wel als aparte epic worden opgenomen dan).

**Output**

De administratie moet ringlijsten en certificaten kunnen printen tijdens de show.



